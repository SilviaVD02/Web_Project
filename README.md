# Web project, SU, FMI, 2023-2024

Системата за реценизране и отговаряне на тестови въпроси - Test&Critique
# Test&Critique система

## Описание
"Test&Critique" е уеб-базирана платформа, предназначена за:
- **Създаване на тестове** на базата на CSV файл.
- **Решаване на тестове** в "изпитен" или "рецензионен" режим, с възможност за потребителите да дават обратна връзка върху въпросите.

Системата е подходяща както за студенти, така и за преподаватели, като предлага специфични функционалности за всяка роля.

---

## Съдържание
1. [Изисквания](#изисквания)
2. [Роли и функционалности](#роли-и-функционалности)
3. [Преглед на модулите](#преглед-на-модулите)
4. [Инсталация и настройка](#инсталация-и-настройка)
5. [Ръководство на потребителя](#ръководство-на-потребителя)
6. [Приноси](#приноси)
7. [Научено](#научено)
8. [Източници](#източници)

---

## Изисквания
### Роли:
- **Студенти**: Рецензират и решават въпроси, преглеждат резултати от тестове.
- **Преподаватели**: Качват нови тестови въпроси и преглеждат обратната връзка от студентите.

### Функционалности:
1. **Регистрация**:
   - Всеки нерегистриран потребител има възможността да се впише в системата чрез попълването на следните задължителни полета:
     - Потребителско име (потребителското име трябва да е между 6 и 12 символа).
     - Парола (паролата трябва да съдържа поне 10 символа, като задължително включва поне 1 малка буква, 1 главна буква и 1 цифра).
     - Роля (Студент или Учител).
       - При избор на роля „Студент“, потребителят трябва да попълни полето с Факултетен номер (ФН трябва да съдържа между 3 и 10 символа).
   - При попълване на всички нужни полета и спазване на необходимите ограничения на въведените данни, системата успешно създава профил на потребителя.

2. **Вход в системата**:
   - Всеки регистриран потребител може да влезе в профила си в системата чрез попълване на следните задължителни полета:
     - Потребителско име.
     - Парола.
   - При въвеждането на коректни данни, системата позволява на потребителя успешно да влезе в своя профил.

3. **Рецензиране на изпитни въпроси**:
   - Всеки регистриран потребител с роля „Студент“ може да прави рецензия на изпитни въпроси.
   - Потребителят избира чии въпроси да рецензира, като посочва факултетен номер на желания автор.
   - Системата не позволява на даден потребител да рецензира своите собствени въпроси.
   - В рецензионния режим системата визуализира на потребителя набора от:
     - Тестовите въпроси.
     - Всички опции (отговори) на въпроси.
     - Верен отговор за съответен въпрос.
     - Ниво на трудност на въпроса.
     - Забележка от автора на въпроса.
   - На база визуализираната информация, потребителят:
     - Попълва своята обратна връзка с мнение по същността на оценявания въпрос/въпроси под формата на свободен текст.
     - Оценява всеки рецензиран въпрос по скалата от 1 (много лош въпрос) до 5 (отличен въпрос).
   - При попълване на всички нужни полета, системата запазва резултатите от проведеното рецензиране в базата от данни.

4. **Решаване на въпроси**:
   - Всеки регистриран потребител с роля „Студент“ може да решава тестови въпроси в изпитен режим.
   - Потребителят избира чии въпроси да решава в изпитен режим, като посочва факултетен номер на желания автор.
   - Системата не позволява на даден потребител да решава своите собствени въпроси.
   - В режим на решаване на въпроси, системата визуализира на потребителя:
     - Тестовите въпроси.
     - Всички опции (отговори) на въпроси.
   - Системата дава възможност на потребителя да посочи един отговор, който счита за верен, за всеки решаван въпрос.
   - Потребителят може да промени вече отбелязаните свои отговори с други отговори по своя преценка.
   - След завършване на теста в изпитен режим, системата оценява постигнатия от потребителя резултат.

5. **Преглеждане на резултати от тестове**:
   - Всеки регистриран потребител с роля „Студент“ може да преглежда резултатите си от направените тестове в изпитен режим/режим за решаване на въпроси.

6. **Преглеждане на направени рецензии (за студентите)**:
   - Всеки регистриран потребител с роля „Студент“ може да преглежда своите направени рецензии по избрани въпроси.
   - Всеки регистриран потребител с роля „Студент“ може да преглежда рецензиите, които другите студенти са направили по неговите въпроси.

7. **Добавяне на нови тестови въпроси**:
   - Всеки регистриран потребител с роля „Учител“ може да добавя нови тестови въпроси към базата от данни на системата чрез качване на CSV файл.
   - Системата позволява на потребителя да избере CSV файл с нужната информация за тестовите въпроси от своето устройство.
   - Всеки CSV файл съдържа следната информация:
     - Клеймо за време.
     - Факултетен номер.
     - Номер на въпроса.
     - Цел на въпроса.
     - Тип на въпроса.
     - Въпрос.
     - Опция 1.
     - Опция 2.
     - Опция 3.
     - Опция 4.
     - Верен отговор.
     - Ниво на трудност.
     - Обратна връзка при верен отговор.
     - Обратна връзка при грешен отговор.
     - Забележка.
   - При прикачване на избрания CSV файл в нужния формат, системата:
     - Зарежда информацията в базата от данни.
     - Въпросите са готови за рецензия и решаване от студентите.

8. **Преглеждане на направени рецензии (за учителите)**:
   - Всеки регистриран потребител с роля „Учител“ може да преглежда рецензиите на студентите по въпросите, качени само от него самия.

9. **Преглед на резултати от тестове (за учители)**:
   - Всеки регистриран потребител с роля „Учител“ може да преглежда резултатите от тестовете с негови качени въпроси, решени от студентите.

10. **Излизане от профила**:
   - Всеки регистриран потребител има възможност да излезе от своя профил в системата.

11. **Преминаване към главното меню**:
   - Регистрираните потребители имат възможност за връщане обратно към главното си меню с функционалности.

### Качествени характеристики и ограничения:
1. **Използваемост**:
   - Потребителският интерфейс е максимално опростен:
     - Основните функционалности на регистрираните потребители са на 1 клик разстояние от главното меню.
     - Интерфейсът е проектиран с два основни цвята.
2. **Технологични ограничения**:
   - Системата трябва да бъде написана, като се използват езиците HTML, CSS, JavaScript, PHP и SQL.
   - Системата работи успешно върху Windows операционна система.

---

## Преглед на модулите
### Модули за визуализация
Представят съответната информация от базата данни за всяка роля.

### Модул за качване на файлове
Позволява на преподавателите да качват CSV файл, съдържащ:
- Подробности за въпроси
- Опции за отговор
- Верни отговори

### Модул за рецензия
Използва се от студентите за рецензиране и предоставяне на обратна връзка върху въпроси.

### Модул за решаване на тестове
Използва се от студентите за решаване на въпроси в изпитен режим.

### Модули за регистрация и вход
Управляват регистрацията и автентикацията на потребителите.

---

## Ръководство на потребителя
### Регистрация
- Потребителят предоставя потребителско име, парола и избира роля.
- Студентите трябва също да въведат своя факултетен номер.

### Вход
- Потребителят влиза в профила си с регистрираните потребителско име и парола.

### Основни опции в менюто:
#### За преподаватели:
- Добавяне на тестови въпроси.
- Преглед на обратна връзка и резултати от тестове.
#### За студенти:
- Рецензия на въпроси.
- Решаване на тестове.
- Преглед на лични резултати.

---

## Приноси
- **Росица Костова**: Модул за вход, функционалности за рецензии и дизайн чрез CSS.
- **Силвия Динева**: Регистрация, модул за решаване на тестове и качване на въпроси.

---

## Научено
### Росица Костова
по какъв начин може да се оптимизира кода на проекта, така че повече от една функционалност да подават заявки към един PHP и да получават различен нужен отговор вместо от всеки JS скрипт да се изпраща заявка към нов отделен php файл. Като цяло от курса наградих знанията си по визуализацията и създаването на HTML форми при приложния слой и усвоих основни знанията при работата с PHP и изграждането на връзка с БД. Също така научих колко разнообразни видове данни мога да се прехвърлят в JSON формат и за колко много обработки могат да се използват.
### Силвия Динева
през курса научих важността на разделението между трите слоя в архитектурата на приложенията и че JS може да се ползва за много повече неща отколкото съм предполагала и би могъл частично да замени някои проверки и валидации, които преди курса бих правила директно с PHP и също така чрез динамичността при манипулирането на документното дърво – DOM – при добавянето и модификацията на елементи и че не е нужно при всяка променя да се сменя на ново HTML, което също бих правила преди курса. Също ми бяха интересни работата с JSON формат данни и обработката на примерния CSV файл с въпроси.

---

## Източници
- [Курс материали](https://learn.fmi.uni-sofia.bg/course/view.php?id=10001)
- [GitHub репо - упражнения](https://github.com/mtgeorgiev/www-si-2024)
- [PHP MySQL Prepared Statements](https://www.w3schools.com/php/php_mysql_prepared_statements.asp)



